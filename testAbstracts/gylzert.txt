Бұл Қазақстанның көпұлтты мемлекет ретінде қазіргі жағдайда дамуында ұлт аралық келісімді қамтамасыз ету , ұлттар бірлігін нығайту және этнос аралық қатынастарды кеңейтумен байланысты .
Тұлғаның қалыптасуына мәдени − психологиялық ықпал әлеуметтену процесінде өтетін этностық құндылықтарға белсенді қатысумен байланысты .
Көп ұлтты Қазақстан үшін әрбір ұлттың , халықтың , этностық бірлестіктер мен қалың бұқараның түрлі әлеуметтік топтардың психологиялық ерекшеліктерін зерттеу аса маңызды және өзекті мәселе .
Адамдардың этностық тиістілігіне байланысты психика мен мінез-құлық ерекшеліктері биологиялық және әлеуметтік – мәдени құрамдас бөліктерді қалыптастырады .
Тұлға өзінің қалыптасуы мен даму процесінде өз ұлтының рухани бейнесінің этностық ерекшеліктерінің әсерін сезінеді .
Халықтар психологиясы проблемасы бойынша , анығында , жиырмасыншы ғасырдың алғашқы бөлігіндегі ғылыми жұмыстарды талдау әртүрлі этностық топтардағы адамдарға тән психикалық ерекшеліктер биологиялық инстинктермен ( Бауэр , Мак Дауголл ) , климаттық ( Фулье , Янжуль , Каутский ) және әлеуметтік жағдайлармен ( Брандес , Крижевский , Лебон , Леонтьев , Шпет ) шартталған қасиеттер ретінде түсіндірілгенін көрсетті .
Лурия өткен ғасырдың отызыншы жылдарында болмыстың тарихи және әлеуметтік жағдайларымен шартталған субъект іс − әрекетінінің мотивтерін , мәдени даму деңгейін және танымдық процестерін эксперименталды зерттеуді жүзеге асырды .
Аманова тұлғаның өзін – өзі таныту ұғымының психологиялық мазмұнын анықтап және әр түрлі этнос өкілдерінің өзін – өзі таныту ерекшеліктерінің оларда қалыптасқан этномәдени сәйкестілік типіне тәуелділігін қарастырған .