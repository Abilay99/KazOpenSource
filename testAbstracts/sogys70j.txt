Міне , Ұлы Отан соғысының жеңіспен аяқталғанына 70 жыл өтті .
Бұл мейрамды өздерінің әкелері мен ағалары қанын төгіп , жанын қиып бақытты өмірін қамтамасыз еткен Ұлы жеңістің құрдастары тойлайды .
Ұлы Жеңіс күні елі мен жері үшін жанын пида еткен , туған-туысқандарына , жақын-жарандарына , туған жеріне , ауылына оралмай қалған қаһарман ерлерді бүкіл елі болып еске түсіреді .
Бұл мейрамды бұрынғы кеңес одағына кірген 15 одақтас республика халқымен бірге , кеңес халқы неміс басқыншыларынан азат еткен Еуропа елдерінің Варшава мен Прага , Будапешт пен Бухарестің , София мен Белградтың , Париж бен Венаның , жер шарының басқа да көптеген қалаларының тұрғындары тойлайды .
Ұлы Отан соғысы халқымызға төнген ең ауыр күндер болды .
Тіпті арыға бармай-ақ кешегі Ұлы Отан соғысының әлі сарғайып үлгермеген қатпарлы парақтарына үңіліп қарасақ қазақтардың қанды қырғында қаймықпай соғысқанына анық көзіміз жетеді .
Сол бір сұрапыл жылдары қазақ халқы өзінің Отанына , жеріне деген патриоттық сезімін , ұлттық мақтанышын дәлелдеді .
Мұғалжар ауданының №2 аудандық сотының ұжымы Ұлы Отан соғыс ардагері , тоқсанның торқалы жасына жеткен Петуненков Николай Васильевичпен кездесті .
Петуненков , Ұлы Отан соғысының ардагері : Қазір бейбіт заманда өмір сүріп жатқанымыз үлкен бақыт .